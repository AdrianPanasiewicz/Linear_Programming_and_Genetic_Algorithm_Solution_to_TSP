Zadania laboratoryjne
z przedmiotu „Techniki algorytmiczne”
Dla wskazanego problemu (problem ze zbioru określonego przez wykładowcę o numerze odpowiadającym numerowi studenta na
liście studentów) należy:
1. Przygotować teoretyczny opis problemu (w formie pisemnej). (2 pkt.)
2. Przygotować opis algorytmu dokładnego służącego do rozwiązania zadanego problemu (w formie pisemnej). (2 pkt.)
3. Przygotować opis wskazanego lub zaproponowanego przez siebie algorytmu aproksymacyjnego/heurystycznego służącego
do rozwiązania zadanego problemu. (w formie pisemnej). (2 pkt.)
4. Zaimplementować w wybranym środowisku:
a. algorytm dokładny rozwiązujący problem, (6 pkt.)
b. wskazany lub zaproponowany przez siebie algorytm aproksymacyjny/ heurystyczny rozwiązujący problem.
(6 pkt.)
Format wprowadzania danych i wyświetlania wyników jest dowolny. Jedną z możliwości jest zastosowanie interfejsu
tekstowego lub plików tekstowych.
Implementacja powinna zawierać:
c. generator egzemplarzy danych dla problemu przy podanym jego rozmiarze, (2 x 1 pkt.)
Implementacja powinna prezentować:
d. zmierzoną złożoność czasową obu algorytmów, (2 x 1 pkt.)
e. zmierzoną pamięciową obu algorytmów, (2 x 1 pkt.)
f. dane pozwalające na ocenę „jakości (dokładności) rozwiązania”. (2 x 1 pkt.)
5. Oszacować (dla każdego z dwóch algorytmów):
a. teoretyczną pesymistyczną złożoność pamięciową i obliczeniową w zależności od rozmiaru zadania (określonego
w zależności od problemu), (2 pkt.)
b. teoretyczną złożoność oczekiwaną pamięciową i obliczeniową w zależności od rozmiaru zadania (określonego
w zależności od problemu), (2 pkt.)
c. teoretyczną wrażliwość pesymistyczną w zależności od rozmiaru zadania (określonego w zależności od problemu),
(2 pkt.)
d. teoretyczną wrażliwość oczekiwaną w zależności od rozmiaru zadania (określonego w zależności od problemu),
(2 pkt.)
e. teoretyczną dokładność w zależności od rozmiaru zadania (określonego w zależności od problemu). (2 pkt.)
6. Przygotować prezentację zawierającą wiadomości z punktów 1,2,3,5 (ewentualnie również z pkt. 4). Zaprezentować na
wskazanych zajęciach laboratoryjnych (czas prezentacji – max 10 minut). (4 pkt.)
7. Przeprowadzić szereg eksperymentów (5 pkt.) i przeprowadzić analizę ich wyników wraz z wnioskami (5 pkt.).
Eksperymenty mają pozwolić na porównanie oszacowanych parametrów z punktu 5 z wartościami rzeczywistymi,
otrzymanymi w trakcie realizacji eksperymentów.
8. Sporządzić sprawozdanie.
Sprawozdanie powinno zawierać informacje zebrane w punktach 1, 2, 3, 5, 7, wnioski oraz bibliografię. Sprawozdanie wraz
z prezentacją i implementacją powinno zostać dostarczone najpóźniej na ostatnich zajęciach laboratoryjnych w semestrze.
Odstępstwa od tej reguły - po uzgodnieniu z wykładowcą.
